Färganalys
=======================

Den här rapporten ska analysera tre olika webbplatser, deras färgval och fonter. Meningen är att lära sig mer om vad som fungerar eller inte, och varför. Matchar sidans tema dess innehåll? Vilken känsla vill sidan frammana? Lyckas den?

Urval
-----------------------

Jag har valt att hålla mig inom ett geografiskt område och officiella sidor, då jag undrar om det finns en koppling mellan utformingen och färgschemat de alla har, eller ifall de är helt olika. De sidor jag har valt att analysera är [1177 Sörmland](https://www.1177.se/Sormland/), [Länsstyrelsen Sörmland](https://www.lansstyrelsen.se/sodermanland.html), och [Region Sörmland](https://regionsormland.se/). Både 1177 och Region Sörmland handlar om sjukvård, och länsstyrelsens sida är allmän info om vad som händer i länet.


Metod
-----------------------

Jag använde [den här sidan](https://www.colorfyit.com/) för att få fram de färger som användes på sidorna. Då den tar alla färger så uteslöt jag allt som dök upp mindre än 20 gånger. Det gav mig en hanterbar färgpalett att jobba med.

Då vitt och svart förekommer i alla teman har jag valt att inte visa dessa färger, eftersom de mest står för textfärg. När de används som bakgrundsfärg så har jag kommenterat det i analysen.

Jag har dragit nytta av vårt läsmaterial för den här uppgiften när det gäller färgteori, och därför är den här analysen baserad på de artiklarna.

Resultat
-----------------------

### 1177:
![Montage av header, content, och footer på 1177 vårdguidens hemsida](portfolio/../../assets/img/1177.png "Startsidan för 1177 vårdguiden")

1177 hade flest olika färger i sitt tema, även om de höll sig till endast olika nyanser av samma basfärger. Det används (förutom vitt och svart) olika nyanser av grått, blått, och rött. Bakgrundsfärgen är vanlig vit, fff, och rött används i header och footer. Den blåa färgen används till rubriker och större text som behöver stå ut. Även länkar och knappar använder en blå nyans. Färgerna matchar inget döpt schema vad jag hittar, men kan liknas vid ett analogt schema där "mittenfärgen" inte används, alternativt en triad där endast två av färgerna används. Här är färgerna som dyker upp mer än 20 gånger, med helt vitt och helt svart borttaget:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #f1f1f5">
<td style="height: 50px; width: 50px; background-color: #222299">
<td style="height: 50px; width: 50px; background-color: #c12143">
<td style="height: 50px; width: 50px; background-color: #353535">
<td style="height: 50px; width: 50px; background-color: #a00b36">
<td style="height: 50px; width: 50px; background-color: #636466">
<td style="height: 50px; width: 50px; background-color: #faeef0">
<td style="height: 50px; width: 50px; background-color: #396291">
<td style="height: 50px; width: 50px; background-color: #3b4266">
<td style="height: 50px; width: 50px; background-color: #808285">
</tr>
</table>

Alla färgerna är ganska dämpade, vilket fungerar då det är en seriös sida och dämpade färger framhäver det. De känns lugnare än vad samma grundfärg med en högre mättnad skulle kännas. De dämpade färgerna är även lättare för ögonen, och då sidan måste vara användbar för alla så är det ett bra val, eftersom starka färger kan ge folk ont i huvud och ögon.

Sidan använder två typsnitt, Open Sans och Inter UI. Båda är sans serif vilket hjälper läsligheten, speciellt för de med lässvårigheter. Inter UI används mest till rubriker, och Open Sans till brödtext.

### Länsstyrelsen:
![Montage av header, content, och footer på Länsstyrelsen Sörmlands hemsida](portfolio/../../assets/img/lansstyrelsen.png "Startsidan för Länsstyrelsen Sörmland")

Länsstyrelsen använder sig mest utav blåa nyanser, vilket leder till en färgpallet bestående av blåa, vita, svarta, och gråa nyanser. Jag skulle vilja kalla det för ett monokromatiskt schema, men ett fyrkantigt schema skulle nog också fungera då det även finns lite gult, grönt, och rött. Dock så kommer de färgerna inte fram så ofta, och finns därför inte med i färgpaletten.

Mest av allt så används olika blåa färger, och vitt. Bakgrunden är vit, medans sökfält, snabblänkar, och footern använder olika blåa färger. Sidan är även uppdelad i olika stycken där varje stycke har en ny bakgrundsfärg, vilket hjälper till att avgränsa de olika delarna och gör de enklare att kolla på. Alla dessa färger är ljusa. En mörk blå färg och en gul färg används som accentfärger, vilket både passar sidans officiella status och tillsammans. Här är de färger som används mer är 20 gånger, exkluderande svart och vitt:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #eeeeee">
<td style="height: 50px; width: 50px; background-color: #333333">
<td style="height: 50px; width: 50px; background-color: #002d6c">
<td style="height: 50px; width: 50px; background-color: #cccccc">
<td style="height: 50px; width: 50px; background-color: #005eb8">
<td style="height: 50px; width: 50px; background-color: #092d4b">
</tr>
</table>

Sidan använder Open Sans till både rubriker och brödtext. Jag hittar att Didact Gothic är inladdat, men tyvärr så hittar jag inte vart den används. Open Sans är en sans-serif, som är lättläsligare än en font med serif.

I och med de dämpade färgerna, lättläsligheten, och hur "öppen" sidan känns, så tror jag att de har lyckats med den känsla som de har eftersträvat.

### Region Sörmland:
![Montage av header, content, och footer på Region Sörmlands hemsida](portfolio/../../assets/img/region.png "Startsidan för Region Sörmland")

Region Sörmlands mest använda färg är nog vitt, och därefter blått och rött. Footern är blå, bakgrundsfärgen vit, och rött och blått används som accentfärger. Rött och lila används som bakgrundsfärg till titeln på vissa rutor, så som en kalender, länkar till 1177, och en ruta med nyheter. Rött verkar också agera som en sekundär accentfärg, med en blå nyans som den primära accenfärgen. En gul färg används som en sorts tertiär accentfärg, med små detaljer i den färgen. En ljusgrå färg används som individuella rutors bakgrundsfärg, vilket gör dem lättare att se. Jag skulle beskriva schemat som ett analogt schema, med fokus på blått och rött. Även gult och lila används i mindre mängder. Här är färgpaletten för den här sidan, utan svart och vitt:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #224466">
<td style="height: 50px; width: 50px; background-color: #222288">
<td style="height: 50px; width: 50px; background-color: #222299">
</tr>
</table>

Sidan använder Roboto och Lato, två sans-serif fonter. Lato används för allt jag kan hitta, så jag vet tyvärr inte var Roboto dyker upp. Sans-serif verkar vara riktigt populärt bland den här sortens sidor, gissnignsvis därför att det är lättläst.

Jag tycker att sidan åstakommer det den vill med sitt färgval.

Analys
-----------------------

Alla tre sidorna använde ungefär samma färger i olika mängd. Rött och blått var standard, med möjligen gult som en accentfärg. Båda färgerna var dämpade och lätta att kolla på. Ingenting skar sig eller gav en ont i ögonen. Bakgrundsfärgerna var vitt eller väldigt ljusgrått, vilket gör det lättare att läsa och se vad som finns på sidan. Man känner sig även mindre instängd, det vita gör det mer öppet. Den blåa färgen är nog menad att utge ett visst lugn, då vissa av dessa sidor ofta har besökare som är orolia och behöver hitta information. Till exempel 1177 används av många som behöver rådgivning eller hjälp vid skada och sjukdom. Den röda färgen kan även ge en viss närhet och värme till en sida.

När det gällde teckensnitt så använde alla sidorna sans-serifer. Open Sans var den mest populära. Alla sidor hade två olika teckensnitt i sin kod, men endast en sida använde båda. Jag undrar om den "extra" fonten kan vara i fall att en webbläsare inte kan läsa/få tag på den valda fonten?

De här resultaten har lärt mig att inte ha för starka färger på sidan om den inte behöver det, då det inte nödvändigtvis är det mest användarvänliga. Nu har jag även en bättre idé om vilka typsnitt som är enklast att läsa.

Referenser
-----------------------

[Introduction to color theory](https://webdesign.tutsplus.com/articles/an-introduction-to-color-theory-for-web-designers--webdesign-1437)

Övrigt
-----------------------

Jag som har skrivit den här rapporten heter Emelie Verdugo. Min acronym här på BTH är ~emve21.
