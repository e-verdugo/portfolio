---
Title: Om
Description: Lite information om vem jag är.
---

Om mig
==========================

![En tornuggla i en butik full med blommor. Ugglan sitter på axeln av en skrattande tjej med långt brunt hår och glasögon.](assets/img/jagmedbarney.jpg "Ugglan Barney och mig") {.side}

Tja! Jag heter Emelie och går båda kurspaketen. Det ska bli spännande att börja med den här designkursen för jag känner att sidorna som jag skapade för webtec-kursen såg lite väl tråkiga ut.

Vem är jag då? Jag bor i mellansverige, är lite allmänt nördig, och sitter mycket vid datorn. Är jag inte vid den så brukar jag pyssla, rita, ta promenader (med många stopp för att kolla på intressanta saker så som udda insekter, djur, eller växter), odla (på sommaren), läsa, osv... Det finns ett stort intresse för mytologi och arkeologi också.

Tidigare har jag gått ett två-årigt program på Jönköpings Universitet, och ett antal fristående kurser om allt möjligt. Jag tycker att det är kul att lära mig nya saker och att göra det via högskolan binder mig till att faktiskt slutföra vad jag har påbörjat, vilket känns bra.