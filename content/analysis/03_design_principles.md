Designanalys
=======================

Urval
-----------------------
Jag har valt tre sidor som representerar musiker/musikgrupper. Det var väldigt svårt att komma på alternativ då de flesta som ritar/skapar musik/skriver oftast använder sociala medier för att bygga en publik och då inte har en egen sida. Till slut så satt jag på youtube och skrollade och kom på att jag följer lite folk som kanske möjligen hade egna sidor där. Den första länken jag hittade tillhörde några som skapar musik, så musik fick det bli. De tre sidor jag har valt är [Karliene](https://karliene.com/), [Anna Pantsu](https://www.annapantsu.info/), och [The Mechanisms](https://themechanisms.com/).

Metod
-----------------------
För att analysera sidorna så använde jag mig utav [den här sidans principer](https://www.canva.com/learn/design-elements-principles/) som en sorts checklista. Jag kollade hur många av teknikerna sidorna använder, och om jag tycker att sidan lyckas framföra sitt budskap (om sidan ser snygg ut).

Resultat
-----------------------
### Karliene
Den här sidan finns till för att beskriva vem sångaren Karliene är, hennes musik, och material om henne. Det finns även kontaktinfo och länkar till sätt att hjälpa henne finansiellt. Designen på sidan känns väldigt öppen, med sin ljusa bakgrund och dova toner. Däremot så gör spelaren på botten att det öppna ändå känns lite klaustrofobiskt, och jag undrar om designern testade sidan i olika upplösningar, då det känns som att en del av sidan är menad att hamna above the fold, men spelaren tar upp en del plats och gör så att man måste skrolla ner för att se hela "första delen". Det här är ett genomgående tema då alla sidor använder samma grunddesign. Personligen så gillar jag sidans design, men jag skulle ändra så att man kunde stänga ner musikspelaren, och så att allt som ska ligga above the fold faktiskt gör det. Vissa av sidorna tar även väldigt lång tid att ladda då den behöver ladda in många bilder och videor. Sidans design använder principerna skala och balans väldigt mycket. Alla är väldigt välbalanserade, och har även passande färger. Repetitionen i temat på alla sidor ger den ett enhetlighet, som däremot kan vara lite förvirrande. Normalt så brukar endast den första sidan ha en stor above the fold bild, för att presentera sidans innehåll. Här har alla sidor samma struktur. Det fungerar, även om det känns som att bilderna på följande sidor inte riktigt tillför något nytt.

### Anna Pantsu
Likt Karlienes sida så finns annapantsu.info till för att berätta vem Anna March är, både till nyfikna och möjliga arbetsgivare. Det finns kontaktuppgifter och även prover av hennes arbete. Webbplatsen har en ren och öppen stil, där innehållet tar upp en lagom stor del av sidan. Temafärgerna är blått och vitt, vilket betyder att den tecknade bilden av henne hamnar i fokus, då den är ganska färggrann. Designen är stilren och snygg, och passar syftet riktigt bra. Den går inte överstyr. De fyra sidorna har en trevlig fade när man byter sida, villket verkligen får sidan att kännas mjuk och välkomnande. Sidan använder en font som passar in, och använder den negativa ytan väldigt bra. Undersidorna har sin egna stil som passar till innehållet.

### The Mechanisms
Samma som med de tidigare sidorna så är den här sidan till för att samla info om bandet the Mechanisms, deras musik, och historia. Sidan är väldigt mörk med en helsvart bakgrund, vilket gör den svår att ta in. Innehållet använder bara en minimal bit av sidan vilket gör det ännu svårare att läsa. Kontrasten mellan det helsvarta och den vita texten skulle normalt vara en bra sak, men här blir det nästan för starkt. Menyn är ganska ihoptryckt och textens utdragenhet gör den svårläslig. Allt som allt så känns det som att sidan var designad för att läsas i en mobils format, inte på datorn. Sidan skulle hjälpas av en mindre stark kontrast mellan bakgrund och innehåll, och att låta materialet ta upp iallafall 50% av bredden på sidan. En viss inramning skulle även hjälpa till att avgränsa innehållet från bakgrunden. Menyn har en ram med en sorts skuggig stil som skulle passa väl till att ha runt brödtexten för att förhindra att den smälter ut i bakgrunden. Alla delar av sidan använder samma smala design.

Analys
-----------------------
Karlienes sida tar upp hela sidan, vilken gör att den känns lite instängd. Den saknar negativt utrymme. Annas sida är ganska lagom, i det att den tar bara upp så mycket utrymme som den behöver. Den är mer välbalanserad och använder det negativa utrymmet väl. The Mechanisms sida har en ganska dålig design där innehållet tar upp alldeles för liten yta, den är motsattsen till Karlienes sida.
Det kan vara bra att ha en viss skillnad på förstasidan och undersidorna, då det ger en bättre och mer intuitiv struktur.

Min sida använder mättade ganska färger i både det ljusa och det mörka temat. Det ger ett livligt om än lite överväldigande intryck. Innehållet på varje sida ta upp ett ganska så brett utrymme, vilket betyder att det på de sidor med mindre text blir ganska så utdraget. Det som står ut på sidan är färgen, designen av själva innehållet på varje sida och sättet det är balanserat på, och typografin. Fonten är olika beroende på vilket tema som är aktivt, och det ger en viss känsla. Texten på den ljusa sidan är lättläslig och öppen, vilket tillsammans med färgerna ger en energi. På den mörka sidan förlitar sig texten mer på kontrasten mellan färgerna, där texten är rakare och ger ett hårdare intryck. Jag tycker att sidan passar ändamålet ganska bra, även om den kanska bör tonas mer lite när det gäller färgerna. Designen är lika för alla sidor, med en rundad rektangel som håller allt innehåll.

Slutsats
-----------------------
Jag har kommit fram till att negativ yta är väldigt viktigt att använda på rätt sätt, och kommer att implementera det på min egna portfolio, då jag tycker att mitt material blir för utspritt på stora skärmar. Även inramning av själva huvuddelen av sidan kan hjälpa till att få fram vad som ska fokuseras på, och jag kommer att lägga in det på min sida. Jag funderade på att ändra om på framsidan så att den känns mer som en framsida, men bestämde imot det då jag är nöjd med designen på den. Även bekgrundsfärgerna ändras närmare vitt och svart, beroende på on det är för det ljusa eller mörka temat, då färggladheten var lite mycket.

Övrigt
-----------------------
Jag som har skrivit den här rapporten heter Emelie Verdugo. Min acronym här på BTH är ~emve21.
